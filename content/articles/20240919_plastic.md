Title: Plog jij al?
Date: 2024-09-19 9:00


![]({static}/images/plogging/trash.png)

De leukste en sportiefste methode om de milieu-impact van plastic te verminderen, is ploggen. Het is een term overgewaaid uit Zweden, afgeleid van de woorden plocka upp (oprapen) en jogga (joggen). Afval oprapen tijdens het hardlopen dus.

In augustus heb ik een rondje meegelopen met de Runfluencer Paul Waye, die al ruim 10 jaar plogt. Paul heeft van het ploggen een feestje gemaakt: hij loopt zelf in bananenoutfit en zorgt ook voor discomuziek tijdens het lopen.
>'Why disco music? Because it makes people smile!
> The more fun we make it, the more people notice us, and the bigger the impact we can make!!'

aldus Paul op zijn website.

![]({static}/images/plogging/banana_v2.png)

<side-block>
    <side-content>
Meer plogimpressies van Paul kun je vinden op [zijn Instagram](https://www.instagram.com/wayeoflife/)
     </side-content>
</side-block>

We verzamelden in het centrum van Haarlem, en plogten een uurtje door de stad. De reacties om straat variëren van 'hé papa, daar is die banaan weer!', 'wat goed dat jullie dit doen, hoe kan ik meedoen?' tot 'ik begrijp alleen niet waarom ze er nou zo nodig bij moeten rennen'. Het was ontzettend gezellig (en warm) en de tijd vloog voorbij.

Wil je dit ook eens proberen? Sluit je aan bij Pauls volgende [PlogX](https://www.wayeoflife.com/plogx) of begin gewoon in je eigen straat. Na de eerste keer ploggen is bilspierpijn gegarandeerd, kan ik je inmiddels uit ervaring vertellen. Wel belangrijk om ook in je opruimenthousiasme goed op het verkeer te blijven letten!


Ploggen draagt bij aan een schonere en gezondere omgeving voor zeedieren. Plastic heeft een lange levensduur en kan vervallen tot microplastics, die op die manier ook in de menselijke voedselketen terecht komen. <side-block>
    <side-content>
Lees meer over deze studie in dit [artikel](https://www.theguardian.com/environment/2022/mar/24/microplastics-found-in-human-blood-for-first-time)
     </side-content>
</side-block> Microplastics zitten ook in ons bloed: tijdens een studie uit 2022 met het bloed van 22 donoren, bleken er in 17 gevallen plastic deeltjes in voor te komen.

Oef.

Wat de consequenties voor de volksgezondheid zijn, is nog onbekend.

Zolang we meer plastic blijven maken, kunnen we natuurlijk ploggen tot we een ons wegen. Eind november organiseert de VN een bijeenkomst om de laatste hand te leggen aan een wereldwijd plasticverdrag. Hopelijk wordt daarmee de productie van plastic sterk teruggedrongen.

Tegelijk kunnen we als consumenten natuurlijk minder plastic kopen. Minder plasticgebruik staat op plek 53 in de lijst van impactvolle manieren om klimaatverandering tegen te gaan van Project Drawdown. <side-block>
    <side-content>
De hele lijst met klimaatoplossingen van Project Drawdown is [hier](https://drawdown.org/solutions/table-of-solutions) te vinden.
     </side-content>
</side-block>
 6% van de wereldwijd beschikbare olie wordt besteed aan plasticproductie, wat ook nog eens een heel energie-intensief proces is.

 >Less plastic? Fantastic!

 zou ik zeggen.

 <side-block>
    <side-content>
    ![]({static}/images/plogging/sdg.png)
Deze blogpost ging over de Sustainable Development Goals klimaatactie en leven in het water.
    </side-content>
</side-block>
